---
layout: post
title: 16° Festival di Primavera
description: 16° Festival di Primavera - Montecatini Terme 12 13 e 14 aprile 2018.
image: gallery/2018/montecatini_apr_2018_1.jpg
---

![Foto Evento]({{ "assets/images/gallery/2018/montecatini_apr_2018_5.jpg" | relative_url }}){:.float-left .border .fancybox}

<p><b>“Siamo piccoli ma cresceremo!”</b>
<br>E' con questo spirito che il coro “Piccole Luci” si è recato a Montecatini Terme nei giorni 12, 13 e 14 aprile per partecipare al 16° “Festival di Primavera” organizzato da <a href="http://www.feniarco.it/" target="_blank"><b>Feniarco</b> (Federazione Italiana Associazioni Regionali Cori).</a></p>

<p>Al nostro arrivo siamo stati rapiti dall'atmosfera frizzante e gioiosa del meeting e dall'impressionante numero di partecipanti che si rivelava già dal lungo corteo confluito in festa alle antiche Terme di Montecatini. Oltre 2000 ragazzi che come le “Piccole Luci” sentono il bisogno di crescere nella musica corale.</p>

![Foto Evento]({{ "assets/images/gallery/2018/montecatini_apr_2018_2.jpg" | relative_url }}){:.float-right .border .fancybox}

<p>Organizzazione perfetta sotto tutti i punti di vista con ben 13 atelier di studio, ognuno caratterizzato da un tema particolare, dedicati a cori di bambini di elementari e medie tenuti da maestri di fama internazionale.
<br>Il nostro coro ha partecipato all'Atelier “Benvenuti all'Opera” tenuto dal maestro argentino Josè Maria Sciutto, uomo incredibilmente diretto e severo ma dal carisma unico!
<br>Nove ore di intenso studio, senza indugi o distrazioni, immersi completamente nel repertorio scelto e piacevolmente condiviso fra i 120 ragazzi del nostro laboratorio.
<br>Che emozione i concerti del giovedì e venerdì sera, nei quali ogni coro si esibiva con un brano del proprio repertorio davanti ad una platea così numerosa da togliere il fiato, che riempiva il grande Teatro Verdi.
<br>Questa fantastica esperienza si è conclusa il sabato con le esibizioni di tutti gli atelier con i brani imparati nei corsi, compreso il nostro sotto la guida del maestro Sciutto.</p>

![Foto Evento]({{ "assets/images/gallery/2018/montecatini_apr_2018_6.jpg" | relative_url }}){:.float-right .border .fancybox}

<p>Le “Piccole Luci” e noi accompagnatori, siamo tornati a casa con la certezza che cantare in coro significa essere parte di un grande mondo che di rado viene messo in risalto ma che arricchisce incredibilmente chi lo vive e ne condivide l'esperienza in prima persona.</p>{:.justify}

<p><video src="/assets/images/gallery/2018/montecatini_apr_2018.mp4" poster="/assets/images/gallery/2018/montecatini_apr_2018_3.png" width="320" height="200" controls preload>
</video></p>

<button class="button special small" onClick="window.history.back();">Indietro</button>

<div></div>{:.clearboth}